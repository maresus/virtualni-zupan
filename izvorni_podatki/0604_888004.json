{
    "content": "Ob mednarodnem dnevu turističnih vodnikov, ki ga vsako leto turistični vodniki praznujemo 21. februarja, vas vabimo na brezplačen ogled, ki je primeren za vse generacije, tudi starejše in otroke.\nVabljeni na\nOGLED GRADU RA\nČ\nE in GRILOVE ETNOLOŠKE ZBIRKE\nin spoznavanje zanimivih zgodb iz preteklosti. Osrednja tema letošnjega praznovanja je: Turistični vodniki; Naši varuhi pri promociji in spodbujanju zelenega turizma.\nGRAD RAČE je eden najlepše ohranjenih ravninskih gradov v Sloveniji, v katerem domuje tudi Grilova etnološka zbirka. V njej si lahko ogledamo preko 4.500 različnih eksponatov, ki prikazujejo življenje nekoč na Dravskem polju.\nNa brezplačnem vodenju vas bo skozi zanimive zgodbe v preteklost popeljala vodnica Nevenka. Zanimivemu vodenju z velikim zanimanjem prisluhnejo tudi otroci.\nKDAJ?\nv sredo, 21. 2. 2024, ob 9.00 in ob 15.00\n(vodenje traja približno 1,5 ure)\nKJE?\nZbirno mesto: pri spomeniku iz 1. svetovne vojne (vhod od parkirišča pri tovarni Pinus), Grajski trg 16, Rače\nVeč informacij na tel. št. 040 684 812 (Nevenka).\nPRIJAVE: Predhodne prijave sicer niso obvezne, so pa priporočljive na telefonski številki vodnice.\nDobrodošli!",
    "metadata": {
        "source_url": "https://www.race-fram.si/objava/888004",
        "title": "BREZPLAČNO VODENJE OB MEDNARODNEM DNEVU TURISTIČNIH VODNIKOV OGLED GRADU RAČE in GRILOVE ETNOLOŠKE ZBIRKE - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}