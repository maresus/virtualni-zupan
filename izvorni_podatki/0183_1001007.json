{
    "content": "V torek, 24. septembra 2024 je v okviru priprave Občinske celostne prometne strategije (OCPS) Občine Rače - Fram potekala javna razprava o viziji in ciljih razvoja prometa v občini za naslednjih sedem let. Vizija je eden od osnovnih temeljev strateškega načrtovanja. Gre za oris želenega stanja razvoja prometa v prihodnje. Najbolj učinkovita je takrat, ko se z njo lahko poistovetijo vsi občani, zato je pomembno, da so v njeno oblikovanje vključeni ključni deležniki.\nJavne razprave o viziji in ciljih so se udeležili člani širše delovne skupine za pripravo OCPS, ki zastopajo različne skupine deležnikov in občani. V prvem delu dogodka je bila izvedena predstavitev aktivnosti ter napredka pri pripravi strategije. Drugi, interaktivni del se je pričel s predstavitvijo in razpravo o obveznih nacionalnih ciljih OCPS, ki so jih udeleženci nato ovrednotili z vidika pomembnosti. Kot najpomembnejši oziroma prioritetni so bili prepoznani prometna varnost, socialna vključenost in zdravje prebivalcev.\nPrioritetni cilji v Občini Rače – Fram:\n1. Večja varnost vseh udeležencev cestnega prometa\n2. Izboljšana dostopnost osnovnih storitev in aktivnosti\n3. Bolj zdravi in bolj aktivni prebivalci\nSkozi prizmo opredeljenih prioritetnih ciljev je nato potekala razprava o oblikovanju vizije razvoja prometa v občini.\nJavna razprava s širšo delovno skupino in delavnica z občinskim vodstvom in strokovnjaki, ki so zadolženi za izvajanje ukrepov na področju prometa in prostorskega načrtovanja je bila izoblikovana vizija OCPS Občine Rače – Fram:",
    "metadata": {
        "source_url": "https://www.race-fram.si/objava/1001007",
        "title": "VIZIJA IN CILJI PROMETA V OBČINI RAČE-FRAM - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}