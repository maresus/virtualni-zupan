{
    "content": "Upravna enota Maribor je informatizirala dvanajst krajevnih uradov. Z namenom približevanja upravnih storitev občanom in prijaznejše uprave lahko v času uradnih ur v krajevnem uradu Rače ali krajevnem uradu Fram:\n- vložite vlogo za izdajo osebne izkaznice, potne liste, spremembo naslova v potnem listu,\n- naznanite pogrešitev osebne izkaznice in potne listine,\n- pridobite potrdila o državljanstvu,\n- pridobite izpiske in potrdila iz matičnih knjig,\n- podate priznanje očetovstva,\n- sestavite zapisnik o sklenitvi zakonske zveze,\n- prijavite smrt in sestavite smrtovnico po pokojnem svojcu,\n- prijavite in odjavite stalno ter začasno prebivališče,\n- prijavite potovanje v tujino nad tri mesece in vrnitev iz tujine,\n- potrdite dovoljenje zakonitim zastopnikom za potovanje v tujino mladoletnim osebam do 15. leta starosti,\n- pridobite potrdila iz registra stalnega prebivalstva,\n- potrdite podpore volilcev,\n- podpišete pristopno izjavo k razpisanemu referendumu,\n- pridobite potrdila iz evidence gospodinjstev,\n- vpišete podatke ter spremembe in dopolnitve v delovno knjžico,\n- pridobite potrdila o vpisu v register društev,\n- potrdite knjigo gostov,\n- pridobite potrdila iz uradnih evidenc o tujcih,\n- uredite pravna dejanja za prodajo ali zakup kmetijskega zemljišča, kmetije oziroma gozda,\n- opravite upravne overitve (overite fotokopije in kupoprodajne pogodbe za vozila) le v KU Rače in\n- pridobite redni izpisek iz e-zemljiške knjige (NOVO).",
    "metadata": {
        "source_url": "https://www.race-fram.si/objava/238721",
        "title": "Upravna enota Maribor - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}