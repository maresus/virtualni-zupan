{
    "content": "BOŽIČEK ZA STAREJŠE\nObčina Rače - Fram v sodelovanju z lokalnimi društvi vabi vse starejše občanke in občane, starejše od 70 let, na posebno praznično srečanje s prihodom Božička, ki bo\nv petek, 13. decembra 2024\n,\nob 16. uri v degustacijskem prostoru (vinoteki) v gradu Rače\n.\nDogodek bo obogaten s kratkim kulturnim programom, ki bo poskrbel za praznično vzdušje, in pogostitvijo, da boste uživali v prijetnem druženju ob prazničnih dobrotah.\nZa udeležbo na dogodku je\nnujna potrditev prisotnosti do petka, 6. decembra 2024,\ndo 12. ure na telefonsko številko 02/609 60 10\n.\nV primeru, da potrebujete prevoz na dogodek, bo Božiček poskrbel tudi zanj, a je to treba predhodno sporočiti ob potrditvi udeležbe.\nOb iztekajočem se letu želimo starejšim občanom in občankam pričarati praznično veselje, narisati nasmeh na obraz in omogočiti, da v krogu prijateljev, sosedov in znancev doživite čarobnost božičnega časa. S tem ko vam ponudimo priložnost za druženje, uživanje v prazničnih trenutkih in prijetnih pogovorih, želimo, da se počutite povezane s skupnostjo, cenjene in ljubljene.",
    "metadata": {
        "source_url": "https://www.race-fram.si/objava/1018727",
        "title": "Božiček za starejše - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}