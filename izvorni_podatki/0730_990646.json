{
    "content": "Danes je župan obiskal enoti vrtca pri OŠ Fram in OŠ Rače, kjer se je v prijetnem in sproščenem vzdušju srečal z vzgojiteljicami, otroki ter vodstvom obeh vrtcev. Otroci so župana prijetno presenetili s čudovitim kulturnim programom, v katerem so zapeli in zaplesali ter tako še dodatno obogatili obisk.\nOb tej priložnosti se je župan zahvalil za gostoljubje in poudaril, kako pomembno vlogo ima vzgoja najmlajših. Ob koncu srečanja je otroke povabil, da ga obiščejo na občini, kjer jim bo z veseljem pokazal, kako poteka njegovo delo. \"Veselim se vašega obiska, ko bomo skupaj raziskovali prostore občine in vam pokazali, kako delamo za naš kraj,\" je dejal otrokom, ki so z navdušenjem sprejeli povabilo in obljubili, da bodo župana z veseljem obiskali.\nObisk župana je pustil lep vtis tako na otroke kot tudi na vzgojiteljice, ki so izrazile zadovoljstvo ob takšnih srečanjih, saj spodbujajo občutek povezanosti in pomembnosti skupnosti med najmlajšimi.",
    "metadata": {
        "source_url": "https://www.race-fram.si/objava/990646",
        "title": "Županov obisk vrtcev popestren s pesmijo in plesom najmlajših - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}