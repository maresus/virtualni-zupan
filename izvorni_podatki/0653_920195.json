{
    "content": "Z začetkom leta 2025 smo v Občini Rače-Fram naredili pomemben korak k izboljšanju lokalne zdravstvene oskrbe. Podpisali smo pogodbo z izvajalcem gradbenih del, podjetjem\nKRT GRADBENIŠTVO d.o.o.\n, izbranim v postopku javnega naročanja, ter pogodbo za strokovni nadzor nad izvedbo del s podjetjem\nENERGO-MAKS d.o.o.\nVrednost pogodbenih (gradbeno obrtniško inštalacijskih) del znaša 1.353.305,24 EUR brez DDV oziroma 1.651.032,39 EUR z DDV.\nZaključek gradbenih del je predviden do\nkonca novembra 2025\n, v decembru pa načrtujemo pridobitev\nuporabnega dovoljenja\nin\npredajo novih prostorov v uporabo\n.\nV tem času smo skladno s sklepom Vlade RS na\nMinistrstvo za zdravje\noddali tudi vlogo za\nsofinanciranje investicije\nv okviru podpore primarni zdravstveni dejavnosti. Odgovor pristojnega ministrstva pričakujemo v kratkem.\nNačrtovani novi prostori obsegajo 600 m² bruto tlorisne površine in vključujejo:\nambulanto splošne medicine z\ndvema referenčnima ambulantama\n,\nzobozdravstveno ambulanto,\npediatrično ambulanto\n(prvič v občini),\nlaboratorij\n.\nZ novo pridobitvijo bomo občanom zagotovili sodobne in dostopne zdravstvene storitve, kar bo pomembno prispevalo k izboljšanju kakovosti življenja v naši skupnosti.",
    "metadata": {
        "source_url": "https://www.race-fram.si/objava/920195",
        "title": "Zdravstvena postaja Rače - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}