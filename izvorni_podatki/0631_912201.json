{
    "content": "Danes, dne 05.04.2024, smo s Cestnim podjetjem Ptuj podpisali pogodbo za izvedbo del Obnove desetih odsekov občinskih cest 2024. Podpis pogodbe je potekal v Beli dvorani v gradu Rače. Podpisa pogodbe sta se iz strani Cestnega podjetja Ptuj udeležila direktor g. Boris Medved in direktor komerciale g. Rok Sagadin.\nIzjava predstavnika izvajalca del g. Roka Sagadina:\n\"Veseli nas, da smo bili ponovno izbrani kot najugodnejši ponudnik, tokrat v razpisu Obnove desetih odsekov občinskih cest za leto 2024. Že v lanskem letu smo izvedli obnovo sedmih odsekov občinskih cest, katero smo uspešno zaključili. Tudi tokrat zagotavljamo korektno izvedbo del v pogodbenih rokih. Z današnjim podpisom pogodbe so izpolnjeni pogoji za uvedbo v delo ter možnim pričetkom del.«\nIzjava župana Sama Rajšpa:\n\"S Cestnim podjetjem Ptuj smo korektno sodelovali že v preteklih letih. Tudi tokrat pričakujemo, da bodo dela potekala korektno in da bodo dela zaključena v pogodbenem roku. Pogodbena vrednost znaša približno 350.000,00 € bruto.\"",
    "metadata": {
        "source_url": "https://www.race-fram.si/objava/912201",
        "title": "Podpis pogodbe s Cestnim podjetjem Ptuj za izvedbo del Obnove desetih odsekov občinskih cest 2024 - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}