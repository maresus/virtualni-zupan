{
    "content": "Prosilec vloži vlogo za pridobitev žepnine na priloženem obrazcu k javnemu razpisu.\nZa rešitev vloge so potrebna naslednja dokazila, ki jih je k vlogi dolžan priložiti vlagatelj:\n− originalno potrdilo o šolanju za dijake oz. originalno potrdilo o vpisu za študente\n(velja za vse);\n− kopijo osebnega dokumenta (osebna izkaznica, potni list) ali druga dokumentacija, iz\nkatere je razviden točen naslov stalnega prebivališča vlagatelja;\n− fotokopijo bančne kartice transakcijskega računa prosilca, iz katere je dobro vidna\nštevilka računa oz. kopijo zgornjega dela bančnega izpiska, kjer je razločno vidna št. TRR (velja za tiste vlagatelje, ki bodo vloge izpolnjevali ročno in ne\nračunalniško).\nVlog ne pošiljajte z redno ali z elektronsko pošto! Vloge z vsemi prilogami je potrebno obvezno vložiti fizično/osebno (zaradi dodelitve in seznanitve vlagatelja s šifro, pod katero bo vloga vodena, obravnavana in bo o njej odločeno) in sicer v času uradnih ur (v ponedeljek med 8. in 12. uro ter med 13. in 15. uro, v sredo med 8. in 12. uro ter med 13. in 17. uro in v petek med 8. in 13. uro).\nVloge vložite na sedežu Občine Rače - Fram, Grajski trg 14, Rače, v naslednjih terminih:\n- dijaki od 23. avgusta do vključno 6. septembra 2023,\n- študenti od 25. septembra do vključno 9. oktobra 2023.\nKontaktna oseba za pojasnila: Sabina Gril (tel.št. 609 60 13, e-pošta: sabina.gril@race-fram.si )",
    "metadata": {
        "source_url": "https://www.race-fram.si/objava/790850",
        "title": "JAVNI RAZPIS za dodelitev žepnin dijakom in študentom za šolsko/študijsko leto 2023/24 - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}