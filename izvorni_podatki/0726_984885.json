{
    "content": "Evropski teden mobilnosti - »Skupni javni prostor«\nTudi letos bo med 16. in 22. septembrom potekal Evropski teden mobilnosti (ETM), v okviru kateraga si Evropa prizadeva povečati ozaveščenost o pomenu trajnostnih potovalnih navad. Poudarek letošnjega ETM z naslovom »Skupni prostor« bo na urejanju javnih prostorov za vse uporabnike, predvsem na račun prostora, ki ga danes zasedajo avtomobili. Kakovostno urejen javni prostor vnaša v vsako skupnost številne koristi: večjo varnost v cestnem prometu, bolj trajnostno in z več udobja opravljene poti, manj hrupa in onesnaženosti zraka, več socialne pravičnosti, ne nazadnje tudi boljšo kakovost življenja.\nSkupaj oblikujmo bodočo prometno strategijo\nZ namenom zasledovanja zgoraj navedenih ciljev Občina Rače – Fram izdeluje Občinsko celostno prometno strategijo (OCPS)[1], katere cilje je zmanjšati okoljske vplive prometa in izboljšati kakovst življenja v občini. Ključnega pomena pri izdelavi kakovostne strategije je tudi vaše mnenje.\nZato vas vljudno vabimo, da izpolnite anketni vprašalnik, dostopen na spodnji povezavi.\n[1]\nIzdelovalec OCPS je Fakulteta za gradbeništvo, prometno inženirstvo in arhitekturo Univerze v Mariboru. Operacija se financira s sredstvi Kohezijskega sklada, Programa evropske kohezijske politike v obdobju 2021-2027 v Sloveniji ter sredstvi občine.",
    "metadata": {
        "source_url": "https://www.race-fram.si/objava/984885",
        "title": "Evropski teden mobilnosti - »Skupni javni prostor« - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}