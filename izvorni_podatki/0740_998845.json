{
    "content": "Občina Rače-Fram se je udeležiča akcije Združenja Europa Donna Slovenija – rožnato drevo, simbol upanja in ozaveščanja o raku dojk. Drevo smo zasadili zraven Gradu Rače, kar je pomemben korak v okviru aktivnosti ob rožnatem oktobru, mesecu mednarodnega ozaveščanja o tej bolezni.\nAkcija je del širšega projekta, ki s sajenjem \"rožnatih dreves\" po slovenskih občinah poudarja pomen zdravega načina življenja in zgodnjega odkrivanja raka dojk. Naš namen je, da drevo služi kot stalni opomnik občanom, kako pomembno je skrbeti za svoje zdravje in redno izvajati preventivne preglede.",
    "metadata": {
        "source_url": "https://www.race-fram.si/objava/998845",
        "title": "Zasaditev rožnatega drevesa - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}