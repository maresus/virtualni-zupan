{
    "content": "Občina Rače - Fram nadaljuje s pripravo Občinske celostne prometne strategije (OCPS), v okviru katere smo že določili vizijo in cilje ter izvedli analizo trenutnega stanja prometa in mobilnosti v občini.\nOblikovali smo strateška vodila, ki na kratko povzamejo spremembe, ki jih želimo doseči na posameznem področju prometa in mobilnosti, ter s tem predstavljajo podlago za odločanje o najprimernejših ukrepih za v prihodnje.\nVabimo vas, da se aktivno vključite v oblikovanje ključnega dela OCPS – oblikovanja nabora ukrepov in akcijskega načrta. Na voljo je spletni vprašalnik, kjer lahko izrazite svoje predloge za ukrepe, ki je dostopen na\nhttps://1ka.arnes.si/a/b4077072\noziroma prek OR kode.\nVse prejete pobude za ukrepe bomo pregledali, analizirali ter jih smiselno vključili v končni nabor ukrepov in akcijski načrt OCPS Občine Rače - Fram, na podlagi katerega se bodo v prihodnjih letih aktivnosti in projekti tudi izvajali. Vaše mnenje je izjemno pomembno, saj boste s svojimi predlogi pomagali soustvariti boljšo prometno prihodnost občine.",
    "metadata": {
        "source_url": "https://www.race-fram.si/objava/1108306",
        "title": "Zbiranje pobud za ukrepe celostne prometne strategije v skladu z opredeljenimi strateškimi vodili - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}