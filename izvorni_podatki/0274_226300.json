{
    "content": "Občinska volilna komisija ima najpomembnejše in najodgovornejše naloge pri izvedbi občinskih volitev, saj mora v celoti skrbeti za zakonitost in pravilnost izvedbe volitev v občini. Občinska volilna komisija skrbi za zakonitost volitev, potrjuje posamične kandidature oziroma liste kandidatov in sestavlja sezname kandidatov oziroma list kandidatov ter določa volišča. Imenuje volilne odbore, ugotavlja rezultate glasovanj in razglasi, kateri člani občinskega sveta so izvoljeni ter poda poročila o izidu volitev. Občinska volilna komisija opravlja in vodi neposredno tehnično delo v zvezi z volitvami ter opravlja druge naloge, ki jih določa Zakon o lokalnih volitvah.",
    "metadata": {
        "source_url": "https://www.race-fram.si/objava/226300",
        "title": "Občinska volilna komisija - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}