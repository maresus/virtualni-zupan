{
    "content": "V Medgeneracijskem centru DANica Rače-Fram je danes potekalo prijetno srečanje z županom. Obiskovalci so v sproščenem vzdušju ob skodelici kave lahko neposredno zastavili vprašanja in izrazili svoje mnenje, predloge ter pobude. Župan je z veseljem prisluhnil vsem udeležencem, odgovarjal na njihova vprašanja ter delil informacije o aktualnih projektih v občini.\nTakšna srečanja so odlična priložnost, da župan in občani vzpostavijo odprt dialog, izmenjajo ideje in skupaj prispevajo k izboljšavam v lokalnem okolju. Veselimo se novih dogodkov in druženj, ki bodo še naprej spodbujali sodelovanje ter povezovanje občanov.\nHvala vsem, ki ste se udeležili dogodka in prispevali k prijetnemu vzdušju!",
    "metadata": {
        "source_url": "https://www.race-fram.si/objava/1074218",
        "title": "Kavica z županom v Medgeneracijskem centru DANica Rače-Fram - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}