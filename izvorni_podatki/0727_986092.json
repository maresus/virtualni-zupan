{
    "content": "Tematska oddaja KOLESARJENJE raziskuje pomen kolesarjenja v mestih in izven njih. Je ena iz sklopa oddaj o dobrih praksah na področju trajnostne mobilnosti, ki jih med potovanjem po Sloveniji raziskuje Jože Robežnik.\nJože na svoji poti srečuje strokovnjake in vsakodnevne uporabnike, ki mu predstavijo, kako se v praksi spopadajo z mobilnostjo. Promet velja za enega glavnih virov onesnaževanja zraka in negativnih podnebnih sprememb, zato se vedno več pozornosti posveča trajnostnim rešitvam, s katerimi bi mobilnost omogočali ob nižjih stroških, manjših stranskih učinkih in minimalni porabi naravnih virov. Sprememba naših potovalnih navad je namreč velikega pomena in temelji na izrabi potenciala hoje in kolesarjenja, prenovi javnega potniškega prometa ter optimizaciji oziroma umiritvi cestnega motornega prometa. Vodnik po trajnostni mobilnosti vsebuje štiri tematske oddaje in je nastal v sodelovanju Ministrstva za infrastrukturo Republike Slovenije, Zavoda Vozim, Urbanističnega inštituta Republike Slovenije in produkcije Invida.\nOglejte si video vodnik po trajnosti mobilnosti-\nhttps://youtu.be/gtmsUSvZSTA",
    "metadata": {
        "source_url": "https://www.race-fram.si/objava/986092",
        "title": "VODNIK PO TRAJNOSTNI MOBILNOSTI – KOLESARJENJE - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}