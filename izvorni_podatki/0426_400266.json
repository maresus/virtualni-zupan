{
    "content": "Kadar so izražene razvojne potrebe po spremembi namenske rabe zemljišč, morajo te biti ustrezno utemeljene. Občina jih pri pripravi osnutka občinskega prostorskega načrta upošteva le, če izpolnjujejo pogoje glede skladnosti s cilji prostorskega razvoja občine, upoštevanja varstvenih in varovalnih omejitev v prostoru, ustreznosti z vidika urbanističnih meril in možnosti opremljanja zemljišč za gradnjo.\nPosamezna pobuda se lahko nanaša le na en problem, ki se nanaša na:\nveč parcel (ali enot urejanja prostora) ki se držijo skupaj oziroma na eni lokaciji\nveč členov, ki pa se morajo nanašati na isti tematski sklop.\nV kolikor želite oddati pobudo za več različnih območij oz. tematskih sklopov, je potrebni oddati več pobud.\nPostopki sprememb in dopolnitev občinskega prostorskega načrta ne tečejo vsako leto. Postopki so tudi precej dolgotrajni (leto dni ali več). Potek postopka je predpisan v Zakonu o prostorskem načrtovanju. Postopek se zaključi z odlokom, ki ga občina objavi v uradnem glasilu.",
    "metadata": {
        "source_url": "https://www.race-fram.si/objava/400266",
        "title": "VLOGA št. 35101 za spremembo namenske rabe zemljišča - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}