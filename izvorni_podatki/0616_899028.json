{
    "content": "Lutkovna predstava o Mačku Mačkurssonu, je predstava o laži in resnici. Narejena je po avtorski priredbi Svetlane Makarovič, v izvirniku pa je avtorica islandska pravljičarka Hallveig Thorlacius.\nGre za hudomušno islandsko pravljico o čarovnici Gryli, ki je imela nagajive otroke - škrate. Ti vsako leto, sploh v prazničnem času, nagajajo ljudem. Izjema je mali škrat Stuvur, ki ne želi nagajati, je miren, rad poseda na skali, opazuje zvezde in piše pesmi.\nČarovnica ima tudi svojega zvitega mačka Mačkurssona, katerega ima zelo rada. Nekoč ji poje njena najljubša ovčja čreva in …\nPredstava in lutke so delo članov skupine, glasba je avtorska in igrana v živo.\nPredstava je namenjena predvsem otrokom med 2. in 12. letom in traja cca. 30 minut.\nPo predstavi se lahko otroci z lutkami tudi podružijo, jih pobožajo in z njimi poklepetajo ali pa samo naredijo kako fotografijo za spomin.\n->VSTOPNINA je enotna: 5€.",
    "metadata": {
        "source_url": "https://www.race-fram.si/objava/899028",
        "title": "Lutkovna predstava MAČEK MAČKURSSON - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}