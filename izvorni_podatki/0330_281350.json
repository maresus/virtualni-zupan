{
    "content": "O B V E S T I L O o končanem javnem natečaju\nJavni natečaj za zasedbo prostega uradniškega delovnega mesta na položaju Direktor občinske uprave v občinski upravi Občine Rače-Fram, objavljen na spletni stran Zavoda RS za zaposlovanje in spletni strani Občine Rače-Fram, je zaključen z izbiro kandidata.\nVsak kandidat, ki je sodeloval v postopku javnega natečaja, ima pravico do vpogleda v vse podatke, ki jih je izbrani kandidat navedel v prijavi na javni natečaj in dokazujejo izpolnjevanje natečajnih pogojev ter v gradiva izbirnega postopka.\nZaprosilo o informacijah natečajnega postopka lahko pošljete na e-naslov: info\n@race-fram.si\n.\nDelovno mesto direktor občinske uprave je uradniško delovno mesto na položaju, pri katerem se pogoji za zasedbo delovnega mesta določijo glede na uradniški naziv podsekretar – šifra delovnega mesta: B017801.\nKandidat vloži prijavo v pisni obliki, ki jo pošlje v zaprti ovojnici z označbo: ˝JAVNI NATEČAJ – uradniško delovno mesto na položaju Direktor občinske uprave˝ na naslov: Občina Rače-Fram, Grajski trg 14, 2327 Rače, in sicer v roku 8 dni po objavi na spletni strani Občine Rače-Fram, pri Zavodu RS za zaposlovanje – Območna enota Maribor in v dnevnem časopisu Večer. Za pisno obliko prijave šteje tudi elektronska oblika, poslana na elektronski naslov:\ninfo@race-fram.si\n, pri čemer veljavnost prijave ni pogojena z elektronskim podpisom. Prijave prejete po roku za prijavo in prijave, iz katerih ne bo možno razbrati izpolnjevanja zahtevanih pogojev oz. bodo formalno nepopolne, ne bodo uvrščene v nadaljnji izbirni postopek.",
    "metadata": {
        "source_url": "https://www.race-fram.si/objava/281350",
        "title": "JAVNI NATEČAJ - DIREKTOR OBČINSKE UPRAVE - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}