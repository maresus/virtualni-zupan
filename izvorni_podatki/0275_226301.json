{
    "content": "Nadzorni odbor\nje najvišji organ nadzora javne porabe v občini. Nadzorni odbor sestavljajo (člani): Predsednik, Kristijan Gselman, Peter Fingušt, Branko Belca, Patricija Furjan, Natalija Krumpak. V skladu z zakonom opravlja nadzor nad razpolaganjem s premoženjem občine, nadzoruje namenskost in smotrnost porabe sredstev občinskega proračuna in nadzoruje finančno poslovanje uporabnikov proračunskih sredstev. V okviru svojih pristojnosti ugotavlja zakonitost in pravilnost poslovanja pristojnih organov, organov in organizacij porabnikov občinskega proračuna in pooblaščenih oseb z občinskimi javnimi sredstvi ter občinskim javnim premoženjem, prav tako pa ocenjuje učinkovitost in gospodarnost porabe občinskih proračunskih sredstev.\nPripombe, pomisleki in predlogi za Nadzorni odbor Občine Rače-Fram\nVsak občan občine Rače - Fram, ki ima do uporabnikov občinskih sredstev, to pa so: - županstvo, - občinska uprava, - krajevni skupnosti, - društva, - javni zavodi (vrtci, šole), - režijski obrati in drugi, kakršnokoli pripombo, pomislek ali ugovor o trošenju občinskih sredstev, oziroma predlog za smoternejšo porabo občinskih sredstev, ali pripombo o kakršnikoli nezakonitosti poslovanja navedenih institucij, naj jo poda na naslov: NADZORNI ODBOR Občine Rače - Fram, Grajski trg 14, 2327 RAČE.",
    "metadata": {
        "source_url": "https://www.race-fram.si/objava/226301",
        "title": "Nadzorni odbor - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}