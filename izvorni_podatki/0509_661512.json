{
    "content": "Kandidati/ke, ki se bodo prijavili-e na delovno mesto, morajo izpolnjevati naslednje pogoje:\npopolna višja stopnja osnovnošolske izobrazbe,\naktivno znanje uradnega jezika in\nvozniški izpit B kategorije.\nDelovne izkušnje niso zahtevane – potrebna je le želja po delu, pri katerem pa se zahteva odgovornost za gospodarno ravnanje z delovnimi sredstvi.\nDelovno mesto spada pod področje komunale. Delo se opravlja na celotnem območju občine Rače - Fram (Dravsko polje in obronki Pohorja), in sicer tudi na prostem, čez vso leto ter v vsakem vremenu.\nNaloge oz. delo, ki ga bo izbrani kandidat/ka opravljal/a, so:\npomoč pri izvajanju nalog urejanja in čiščenja (rednega vzdrževanja) javnih površin,\npomoč pri vzdrževanju komunalnih-čistilnih naprav in kanalizacijskega sistema ter drugih objektov v občini,\npomoč pri vzdrževanju vodovodnih naprav in vodovodnega sistema,\nopravljanje raznih fizičnih del,\nsodelovanje pri večjih vzdrževalnih delih.\nKandidat/ka v zaprti ovojnici z označbo \"Prijava na prosto strokovno-tehnično delovno mesto Komunalni delavec II˝ vloži prijavo v pisni obliki osebno ali po pošti na naslov: Občina Rače - Fram, Grajski trg 14, 2327 Rače, in sicer v roku treh (3) delovnih dni od objave. Kot pravočasne bodo štele prijave, ki bodo na pošti (s priporočeno pošiljko) oddane najkasneje tretji (3) delovni dan po zadnji objavi. Prav tako pa je možna pisna prijava na e-naslov:\ninfo@race-fram.si",
    "metadata": {
        "source_url": "https://www.race-fram.si/objava/661512",
        "title": "Komunalni delavec II, zaposlitev za določen čas 4 mesece - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}