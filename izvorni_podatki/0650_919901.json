{
    "content": "V Občini Rače - Fram se vse pogosteje pojavljajo dejanja vandalizma, predvsem na javni površinah kot so športna igrišča, javni sanitariji, itn. Predvsem bi želeli izpostavit, da sta v petek bili postavljeni novi hiški na dveh avtobusnih postajah v Morju, od katerih je bila ena čez vikend že uničena. Takšna dejanja strogo obsojamo, zato bomo vsako dejanje prijavili policiji in zahtevali kazenski pregon storilcev. Pozivamo tudi vse občane, ki bi o dejanjih vandalizma imeli dodatne informacije, da podajo prijavo na občinsko upravo ali policijo. Prijavo je možno podati tudi anonimno. Za vsako dodatno informacijo vam bomo hvaležni.",
    "metadata": {
        "source_url": "https://www.race-fram.si/objava/919901",
        "title": "Porast vandalizma v Občini Rače-Fram - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}