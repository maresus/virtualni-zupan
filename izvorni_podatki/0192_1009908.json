{
    "content": "Na podlagi državnega Sklepa o ocenjevanju škode na trajnih nasadih vas obveščamo in pozivamo, da prijavite zadevno škodo.\nIzpolnite Obrazec 2 – Ocena škode v tekoči kmetijski proizvodnji (v prilogi), ter ga najkasneje vključno do petka 22.11.2024 podpisanega oddate na sedežu občine ali po pošti v času uradnih ur. Obrazec 2 izpolnite natančno in čitljivo ter mora biti dvakrat podpisan. Zraven priložite še kopijo D obrazca letošnje subvencijske vloge. Površina poškodovane kulture je dejanska površina kulture v arih v GERK-u. Travniški sadovnjaki niso predmet popisa.\nPojasnila skladno s zakonodajo: Kulture in procent škode, morate obvezno vpisati oškodovanci sami in velja le kot predhodna ocena, končne priznane kulture in procent škode pa potrdi Regijska komisija.\nZa zemljišča v drugih občinah lahko prijavite škodo na matični občini.\nČe KMG-MID ni urejen in če je skupna površina zemljišč manjša od 1 ha primerljivih površin (to je\n0, 25 ha trajnih nasadov), niste upravičeni do prijave škode.\nKmetje, ki ste pokojninsko in invalidsko zavarovani iz naslova kmetijske dejavnosti izpolnite še vlogo za znižanje prispevkov za pokojninsko in invalidsko zavarovanje, ki jo prav tako lahko oddate na sedežu občine.\nVse dodatne podrobnosti so navedene v priloženo dokumentaciji in obrazcih.",
    "metadata": {
        "source_url": "https://www.race-fram.si/objava/1009908",
        "title": "PRIJAVA ŠKODE NA TRAJNIH NASADIH ZARADI POZEBE OD 17. DO 22. APRILA 2024 - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}