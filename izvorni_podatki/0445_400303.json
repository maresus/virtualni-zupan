{
    "content": "Gostinec oziroma kmet določi svoj obratovalni čas in ga prijavi za gostinstvo pristojnemu organu samoupravne lokalne skupnosti. Gostinec oziroma kmet mora poslovati v obratovalnem času. Ločimo redni in podaljšani obratovalni čas. Redni obratovalni čas pomeni obratovanje med 6. in 22. uro, obratovanje izven tega časa pa se šteje za podaljšani obratovalni čas.\nČe gostinski obrat oziroma kmetija opravlja gostinsko dejavnost izven rednega časa, se šteje, da obratuje v podaljšanem obratovalnem času.\nGostinec mora razpored obratovalnega časa za svoj gostinski obrat prijaviti za gostinstvo pristojnemu organu občine 15 dni pred:\nzačetkom novega koledarskega leta za naslednje koledarsko leto,\nzačetkom obratovanja,\nspremembo obratovalnega časa.\nNe glede na določilo prve alineje gostincu, ki prijavi samo redni obratovalni čas in ne zaproša za podaljšani obratovalni čas, po prvi potrditvi ni treba za vsako koledarsko leto ponovno prijavljati razporeda obratovalnega časa, če tega ne spreminja in če ni prišlo do sprememb osnovnih podatkov o gostinskem obratu (naziv, sedež,...).",
    "metadata": {
        "source_url": "https://www.race-fram.si/objava/400303",
        "title": "VLOGA št. 321 za prijavo obratovalnega časa gostinskega obrata oz. kmetije - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}