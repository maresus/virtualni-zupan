{
    "content": "Spoštovani občani in občanke,\nS težkim srcem vas obveščamo, da je čez vikend ponovno prišlo do vandalizma na javnih sanitarijah ob skateparku. Storilec/storilci so povzročili ogromno škode, kar negativno vpliva na vse, ki uporabljajo te prostore.\nObčina Rače-Fram je že podala prijavo zoper storilca/storilce organom pregona in storili bomo vse, kar je v naši moči, da se takšno dogajanje ne ponovi in da se kršitelji kaznujejo z globo. Tovrstnih dejanj ne bomo tolerirali, saj škodujejo vsem nam in zmanjšujejo kakovost našega skupnega bivanja.\nVnaprej se vam zahvaljujemo za vašo pomoč in vas prosimo, da nam sporočite morebitne informacije, ki bi lahko pomagale pri iskanju storilca/storilcev. Skupaj lahko poskrbimo za varnejšo in prijetnejšo skupnost.\nHvala za vaše sodelovanje in razumevanje.\nObčinska uprava Občine Rače-Fram",
    "metadata": {
        "source_url": "https://www.race-fram.si/objava/964393",
        "title": "Povzročitev škode na javnih sanitarijah - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}