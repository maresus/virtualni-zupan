{
    "content": "Občina Rače – Fram naznanja javno objavo osnutka tehnične posodobitve Občinskega prostorskega načrta (OPN) Občine Rače – Fram. S tehnično posodobitvijo se zagotavlja ažurnost grafičnega prikaza namenske rabe prostora OPN občine Rače – Fram s katastrom nepremičnin na celotnem območju Občine Rače - Fram. Tehnična posodobitev se izvede s samostojnim postopkom sprememb in dopolnitev prostorskega izvedbenega akta na podlagi 142. člena Zakona o urejanju prostora (ZUreP-3) (Uradni list RS, 199/21, 18/23 – ZDU-1O, 78/23 – ZUNPEOVE, 95/23 – ZIUOPZP in 23/24) in ne vključuje novih prostorskih ureditev ter ne določa nove izvedbene regulacije prostora.\nJavna razgrnitev bo potekala od četrtka, 16. 05. 2024, do vključno petka, 31. 05. 2024.\nGradivo je objavljeno na spletni strani Prostorski informacijski sistem občin – PISO na povezavi:\nhttps://www.geoprostor.net/piso/ewmap.asp?obcina=race_fram&cx=548752&cy=145500&CS=D96&scale=16&catprj=piso.race_fram_tp_opn_raba&bckcat=piso.base_tile_hv&ovllys=000000000000&defaultuser=true\nin na portalu Ministrstva za naravne vire in prostor, Prostorski informacijski sistem, na povezavi:\nhttps://dokumenti-pis.mop.gov.si/javno/veljavni/02_rep_priprava/4185/index.html\nV času javne razgrnitve lahko vsi zainteresirani podajo pisne pripombe in predloge k razgrnjenemu prostorskemu aktu, ki se nanašajo zgolj na vsebino postopka tehnične posodobitve, in sicer na naslednja načina:\n- po elektronski pošti na naslov:\ninfo@race-fram.si\n- pisno na naslov: Občina Rače – Fram, Grajski trg 14, 2327 Rače.",
    "metadata": {
        "source_url": "https://www.race-fram.si/objava/930521",
        "title": "TEHNIČNA POSODOBITEV OBČINSKEGA PROSTORSKEGA NAČRTA - race-fram.si",
        "scraped_at": "2025-07-07",
        "category": "Novice",
        "data_type": "Spletna stran"
    }
}