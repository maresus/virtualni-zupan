{
    "content": "Glasbeno poetično popoldne v Račah ,\nKJER JE GLASBA POEZIJA in POEZIJA GLASBA\n17. maja 2024 ob 17. uri\nna dvorišču Medgeneracijskega centra DANica Rače-Fram (Nova ulica 3, Rače). Nastopili bodo kantavtorja PETER ANDREJ in BOJAN SEDMAK in vokalno instrumentalna atrakcija PIJANI ČOLN.\nPetek Andrej\nLegendarni Bojan Adamič je pohvalil valovanje in izžarevanje njegove melanholično, mehko božajoče glasbe s Pohorskih poti. Radijec Jure Longyka ga uvršča med najboljše slovenske kantavtorje. Peter Andrej je pesnik in glasbenik, uglasbil je pesmi Eluarda, Lorce, Brechta in letošnje Prešernove nagrajenke Erike Vouk, ki na plošči Zatopato recitira ob igranju njegove kitare.\nBOJAN SEDMAK\nprofesor slovenskega jezika in filozofije, kantavtor, avtor petnajstih knjig poezije, proze, kolumn, esejev, dnevnikov, boanov, ki s kitaro, petjem in razigranostjo nadgradi globoko sporočilnost svojih besed.\nPijani čoln\nGlasbeni projekt, ki si je ime izposodil pri Arthurju Rimbaudu, se posveča tudi nevidnim in nedojemljivim sporočilom glasbe in besedil. Pesmi so praznik za čutila, so veselje in melanholija, prinašajo trenutke sreče in ganejo. V besedilih opozarjajo na brezmejnost našega bivanja, a ne težijo, pesmi so svetle, zabavljive, zabavne, vabijo k plesu.\nObeta se glasbeno in pesniško pozno popoldne polno čarobnih občutkov, senzualizma, spominov in sedanjosti.\nVljudno vabljeni! Za dogodek ni vstopnine.",
    "metadata": {
        "source_url": "https://www.race-fram.si/objava/925856",
        "title": "Vabilo na glasbeno popoldne v Račah - 17.5.2024 - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}