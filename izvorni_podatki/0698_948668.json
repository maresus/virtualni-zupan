{
    "content": "Uprava za varno hrano, veterinarstvo in varstvo rastlin opozarja vinogradnike\n, da je za preprečevanje širjenja zlate trsne rumenice nujno zatiranje ameriškega škržatka z ustreznimi fitofarmacevtskimi sredstvi.\nZlata trsna rumenica je nevarna in neozdravljiva bolezen vinske trte, ki jo prenaša žuželka ameriški škržatek. Bolezen zmanjšuje količino in kakovost grozdja, okužene trte pa lahko tudi propadejo. V vinogradih na okuženem območju zlate trsne rumenice na Štajerskem in v Prekmurju je treba opraviti 3 škropljenja, v brajdah in ohišnicah pa vsaj eno škropljenje.\nNatančnejše roke za škropljenje\nnapove Javna služba zdravstvenega varstva rastlin. Napovedi so za vaše območje dostopne na spletni strani Kmetijsko gozdarskega zavoda Maribor in na Portalu prognostičnih obvestil\nwww.agromet.mkgp.gov.si/APP2/Prognostika/Obvestila\n.\nPodrobnejše informacije o zatiranju ameriškega škržatka vinogradniki pridobite tudi v specializiranih prodajalnah fitofarmacevtskih sredstev.\nVeč o zlati trsni rumenici in ukrepih, seznam občin, ki so na okuženih območjih zlate trsne rumenice, ter seznam dovoljenih fitofarmacevtskih sredstev\nnajdete na spletni strani\nwww.gov.si/teme/zlata-trsna-rumenica\n.\nmag. Erika Orešek\nREPUBLIKA SLOVENIJA\nMINISTRSTVO ZA KMETIJSTVO, GOZDARSTVO IN PREHRANO\nUPRAVA REPUBLIKE SLOVENIJE ZA VARNO HRANO, VETERINARSTVO IN VARSTVO RASTLIN\nSektor za zdravje rastlin in rastlinski semenski material\nDunajska cesta 22, SI - 1000 LJUBLJANA",
    "metadata": {
        "source_url": "https://www.race-fram.si/objava/948668",
        "title": "Obvestilo o obveznem zatiranju ameriškega škržatka - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}