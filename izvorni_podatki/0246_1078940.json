{
    "content": "REPUBLIKA SLOVENIJA\nMINISTRSTVO ZA FINANCE\nFINANČNA UPRAVA REPUBLIKE SLOVENIJE\nFinančni urad Maribor\nTitova cesta 10, 2502 Maribor T: 02 235 65 00\nE: mb.fu@gov.si\nwww.fu.gov.si\n1/1\nnovice.racefram@gmail.com\nŠtevilka: [številka]\nDatum: [datum]\nZadeva: Informiranje zavezancev na ravni lokalnih skupnosti – predlog objave\nvsebine v medijih\nSpoštovani,\nz namenom seznanitve in informiranja o davčnih aktivnostih v prihajajočem obdobju, vljudno prosimo\nza objavo spodaj navedene vsebine v vaših tiskanih ali elektronskih medijih, ki se nanaša na\nuveljavljanje pravic in obveznosti vaših občanov.\nObvestilo o izdaji informativnega izračuna dohodnine (IID)\nSpoštovani,\nobveščamo vas, da je bila 31. marca izdana prva tranša informativnih izračunov dohodnine (IID).\nNahaja se v vaši aplikaciji eDavki ali pa ga boste prejeli po pošti.\nKaj morate storiti?\nProsimo, da IID skrbno pregledate. Če se z izračunom strinjate, vam ni treba storiti ničesar – po 30\ndneh bo samodejno postal dokončen.\nV primeru, ugotovite kakršnekoli nepravilnosti, lahko do 30. 4. 2025 vložite ugovor prek sistema\neDavki, po pošti ali pisno pri pristojnem finančnem uradu.\nČe imate vračilo dohodnine, bo nakazilo izvedeno najkasneje do 30. 5. 2025, v primeru doplačila,\nje rok za plačilo prav tako 30. 5. 2025.\nV kolikor bi želeli davek iz naslova letne odmere dohodnine plačati v dveh ali treh mesečnih obrokih,\nlahko zahtevo za obročno plačilo enostavno oddate preko eDavkov.\nZa več informacij obiščite spletno stran Finančne uprave https://www.fu.gov.si/ ali se obrnite na\npristojni finančni urad.\nS spoštovanjem,\nmag. Marko Horvat,\ndirektor",
    "metadata": {
        "source_url": "https://www.race-fram.si/objava/1078940",
        "title": "Obvestilo o izdaji informativnega izračuna dohodnine - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}