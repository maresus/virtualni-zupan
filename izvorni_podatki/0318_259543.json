{
    "content": "Vabimo vse zainteresirane gospodarske subjekte, da v skladu z zahtevami iz dokumentacije v zvezi z oddajo javnega naročila podajo ponudbo za predmetno javno naročilo.\nPredmet javnega naročila:\nPredmet javnega naročila so\nStoritve inženirja po pogodbenih določilih FIDIC in nadzornika skladno z Gradbenim zakonom pri izvajanju projekta\n»ODVAJANJE IN ČIŠČENJE V POREČJU DRAVINJE – OBČINA RAČE-FRAM«\nIzbrani nadzornik bo v okviru prevzetih del opravljal strokovni, vsebinski in finančni nadzor skladno z določili FIDIC (nadzor izdelave in pregled tehnične dokumentacije, nadzor izvajanja del po projektni dokumentaciji, nadzor kvalitete izvedenih del, priprava poročil naročniku o izvajanju del na objektu, obračun izvedenih pogodbenih del, predaja objekta naročniku, svetovanje naročniku in koordinacija aktivnosti - vse skladno z določili FIDIC), naloge koordinatorja za varnost in zdravje pri delu, izdelava varnostnega načrta in naloge v skladu z Gradbenim zakonom ter druge naloge.\nProjekt »ODVAJANJE IN ČIŠČENJE V POREČJU DRAVINJE – OBČINA RAČE-FRAM«  vključuje gradnjo ČN nazivne kapacitete 9.600 PE. Nameravani poseg obsega rušenje obstoječe in gradnjo nove čistilne naprave komunalnih odpadnih vod velikosti 9.600 PE, v aglomeraciji ID 16494 Rače.\nGradnje v okviru izvedbe projekta bodo izvedene na osnovi pogodbe FIDIC Rdeča knjiga.\nObseg zahtevanih storitev je natančneje razviden iz dokumentacije v zvezi z oddajo javnega naročila.\nRok za oddajo ponudb: 12.06.2020 ob 10:00 uri",
    "metadata": {
        "source_url": "https://www.race-fram.si/objava/259543",
        "title": "Storitve inženirja po pogodbenih določilih FIDIC in nadzornika skladno z Gradbenim zakonom pri izvajanju projekta »ODVAJANJE IN ČIŠČENJE V POREČJU DRAVINJE – OBČINA RAČE-FRAM« - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}