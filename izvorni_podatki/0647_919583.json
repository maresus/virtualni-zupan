{
    "content": "Posodobitev zajema 826 m2 igralne površine, ki smo jo osvežili s številnimi izboljšavami, ki bodo koristile celotni skupnosti.\nPrva faza obnove je vključevala odstranitev dotrajane gumijaste podloge. Nato smo izvedli novo odvodnjavanje, kar bo zagotavljalo optimalne pogoje za igro in rekreacijo tudi ob deževnih dneh. Sledil je nanos nove multifunkcijska športne podlage.  Izbrana podlaga omogoča raznovrstne športne aktivnosti na enem mestu.\nPoleg podlage smo rekreacijske površine opremili z novo športno opremo, ki bo navdušila ljubitelje različnih športov. Za višjo stopnjo varnosti in udobja smo igrišče obdali z novo varovalno ograjo. Celoten videz igrišča smo poudarili s liniranjem, kar bo igrišče naredilo bolj pregledno in privlačno.",
    "metadata": {
        "source_url": "https://www.race-fram.si/objava/919583",
        "title": "Posodobitev igrišča pri DTV Partizan Fram - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}