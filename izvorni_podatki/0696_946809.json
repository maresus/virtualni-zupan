{
    "content": "Slovenska bakla je nadaljevala svojo pot do Pariza in se 17.6.2024 ustavila v Občini Rače-Fram. Gostila sta jo Nuša Rajher in Damjan Sitar, ki sta sodelovala v sprejemu bakle. Rajherjeva in Sitar sta znana po svojih športnih dosežkih na Olimpijskih igrah in angažiranosti v lokalni skupnosti, kar je še dodatno obogatilo pomen tega dogodka.\nPrireditve so se udeležili številni osnovnošolci, ki so se zbrali, da bi pozdravili baklo in izrazili svojo podporo olimpijskim idealom. V znak podpori so zbrani osnovnošolci in župan Občine Rače-Fram Samo Rajšp, pretekli časni krog okoli gradu Rače in s tem poudarili pomen enotnosti, vztrajnosti in športnega duha. Po končanem teku, je vse udeležence čakala tudi pogostitev.\nDogodek v Občini Rače-Fram je tako postal del širšega nacionalnega projekta, ki povezuje različne kraje po Sloveniji v podporo slovenskim olimpijcem na njihovi poti do Pariza.",
    "metadata": {
        "source_url": "https://www.race-fram.si/objava/946809",
        "title": "Slovenska bakla na poti do Pariza - race-fram.si",
        "scraped_at": "2025-07-07",
        "published_at": "",
        "category": "Novice",
        "data_type": "Spletna stran"
    }
}